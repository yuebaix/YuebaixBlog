+++
title       = "茅屋为秋风所破歌"
subtitle    = "杜甫"
description = ""
author      = "月白"
date        = 2021-10-12T12:08:01+08:00
URL         = ""
image       = ""
categories  = ["LIFE"]
tags        = ["感悟"]
+++

<span style="text-align: center;display: block;font-weight: bold;font-size: x-large">《茅屋为秋风所破歌》</span>
<span style="text-align: center;display: block;font-weight: bold;font-size: x-large">〔唐〕杜甫</span>

&emsp;八月秋高风怒号，卷我屋上三重茅。茅飞渡江洒江郊，高者挂罥长林梢，下者飘转沉塘坳。

&emsp;南村群童欺我老无力，忍能对面为盗贼。公然抱茅入竹去，唇焦口燥呼不得，归来倚杖自叹息。

&emsp;俄顷风定云墨色，秋天漠漠向昏黑。布衾多年冷似铁，娇儿恶卧踏里裂。床头屋漏无干处，雨脚如麻未断绝。自经丧乱少睡眠，长夜沾湿何由彻！

&emsp;安得广厦千万间，大庇天下寒士俱欢颜！风雨不动安如山。呜呼！何时眼前突兀见此屋，吾庐独破受冻死亦足！

<span style="font-size: xxx-large">😭</span>
